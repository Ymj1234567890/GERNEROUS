<!doctype html>
<html>
<head>
<meta charset="utf-8">
<title>兰亭集序(゜-゜)つロ 干杯~</title>
</head>

<body>
<p>王羲之<p/>
<p>是日也，天朗气清，惠风和畅。</p>
<p>仰</p>
<p>观宇宙之大，俯察品类之盛，所以游目骋怀，足以极视听之娱，信可乐也。</p>
<p><br>
  夫人之相与，俯仰一世。或取诸怀抱，悟言一室之内；或</p>
<p>因寄所托，放浪形骸之外。</p>
<p>虽趣舍万殊，静躁不同，当其欣于所遇，暂得于己，快然自足，不知老之将至；及其</p>
<p>所之既倦，情随事迁，感慨系之矣。</p>
<p>向之所欣，俯仰之间，已为陈迹，犹不能不以之兴怀，况修短随化，终期于尽！</p>
<p>古人云：&ldquo;死生亦大矣。&rdquo;岂不痛哉！</p>
<p><br>
  每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。</p>
<p>后之视今，亦犹今之视昔，悲夫！</p>
<p>故列叙时人，录其所述，虽世殊事异，所以兴怀，其致一也。</p>
<p>后之览者，亦将有感于斯文。</p>
</body>
</html>
